<h1><a id="kapperconcept" class="anchor" href="#kapperconcept" aria-hidden="false"><span class="octicon octicon-link"></span></a>Kapper concept</h1>
<hr />
<p>De kapperspiegel focust zich op een smart mirror bij de kapper. We hebben gekeken naar nuttige
  en goede toepassingen voor zo’n spiegel bij de kapper. Hieronder zijn deze uitgewerkt.</p>

<img src="images/kapperconcept.jpg" />

<h2>Applicatie</h2>
<p>Met een applicatie kan de gebruiker alvorens het bezoek aan de kapper instellen wat hij/zij wil
doen of gebruiken bij de kapper. Buiten dat kun je ook jouw informatie van en naar de spiegel
sturen en het zo makkelijker voor jezelf maken om de spiegel te gebruiken.
<br />
Ook zou hier reclame op kunnen zitten die je af kunt kopen; de opbrengst hiervan zou eventueel
naar de kapsalons kunnen gaan?</p>

<h2>Haarstijlen</h2>
<p>Door de spiegel haarstijlen voor te laten stellen, kun je kijken hoe een bepaald kapsel eruitziet
  alvorens het te laten knippen.</p>
<ul>
  <li>Je kunt eigen ideeën (via de applicatie) maken en voorstellen.</li>
  <li>Er worden haarstijlen voorgesteld aan de hand van het beeld wat de spiegel van je heeft.</li>
  <li>De kapper kan tips geven en ‘reclame maken’ met specifieke productsuggesties.</li>
  <li>Haarstijlen kunnen gedeeld worden op social media om te pijlen wat je vrienden van het kapsel
    denken.</li>
</ul>

<h2>Visagie</h2>
<p>Er kan ook een stuk visagie in voorkomen, waarbij (gebaseerd op de haarstijl?) make-up looks
  voorgesteld worden.</p>

<h2>Entertainment</h2>
<p>In de tijd dat je bij de kapper voor de spiegel zit, moet je je natuurlijk kunnen vermaken. We
  hebben een aantal dingen bedacht om deze tijd te kunnen vullen.</p>
<ul>
  <li>Series/films</li>
  <li>Gamen<br />
  Om dit mogelijk te kunnen maken, heb je een inputdevice nodig. We dachten eraan hiervoor een
  joystick op de leuning van de stoel te bevestigen.
  Het is bijvoorbeeld een optie om met iemand anders bij de kapper een spel te spelen, maar het
  kan natuurlijk ook alleen - of zelfs met iemand aan de andere kant van de wereld.</li>
  <li>Lezen<br />
  Eigen boeken of een boek uit een bepaalde store die via de spiegel te bereiken is. Bijhouden van
  pagianummers en dergelijke kan via de applicatie. Lettergrootte aanpassen is vanzelfsprekend
  geen probleem.</li>
  <li>Social media<br />
  Buiten het feit dat je ‘gewoon’ je social media kunt checken tijdens het kappersbezoek, kun je dit
  ook integreren door notificaties van social media te tonen tijdens de andere activiteiten.</li>
  <li>(Video)bellen</li>
  <li>Nieuws lezen<br />
  Op maat voor jou. Lezen of doorsturen naar je telefoon voor later zijn allebei opties.</li>
</ul>

<p>Bij dit allen komen echter er een paar dingen om de hoek kijken...</p>
<ul>
  <li>Privacy<br />
  De kapper/kapster ziet in principe alles wat jij doet. We hebben gekeken naar de invalshoek van
  het display om dit te verminderen, maar het lijkt erop dat dit probleem altijd (deels) blijft.</li>
  <li>Geluid<br />
  Als iemand iets gaat doen waarbij geluid geproduceerd wordt, is de kans groot dat anderen daar
  last van hebben. Het gebruik van een koptelefoon is niet mogelijk (duh) en het gebruik van
  oortjes is ook lastig.</li>
  <li>De kapper/kapster<br />
  Wat doe je nu bij de kapper in de tijd dat je haar geknipt wordt? Je praat met de kapper. Met de
  spiegel valt dit compleet weg. Willen kappers dit wel?</li>
</ul>

<h2>Leeftijdsbepaling</h2>
<p>De spiegel zou op basis van jouw gezicht en kapsel kunnen bepalen hoe oud je bent. Het gaat hier
dan om hoe oud je eruit ziet met de verschillende haarstijlen - die je vanzelfsprekend voor de
spiegel kunt bekijken.</p>

<h2>Doelgroep</h2>
<p>Ondanks het ruime aantal toepassingen, heb je ook de spiegel die door de kapsalon betaald moet
worden. Hoe halen ze hier winst uit? Moeilijk. Vandaar dat we naar een doelgroep high-end
kapsalons gekeken hebben.
De high-end kapsalons hebben het budget om deze spiegels aan te schaffen en kunnen met oa.
de reclame bij het kiezen van een haarstijl kijken naar een plan om dit terug te verdienen.</p>
